---
layout: post
title:  "O Konferencji"
date:   2018-05-07 09:00:00
isStaticPost: false
---

# bITconf

Bydgoszcz IT Conference to pierwsza w naszym regionie typowo techniczna konferencja IT agregująca mająca na celu integrację całego lokalnego środowiska IT organizowana przez: Bydgoszcz Java User Group, Cloud & Datacenter User Group Bydgoszcz, IT Kontekst oraz Symentis. Naszym zamiarem jest organizacja cyklicznej konferencji, na której poza zdobyciem wiedzy z dziedzin takich jak **Java** czy **Cloud Computing**, a w przyszłości także **.NET, Security, GameDev, BigData oraz Machine Learning**, będzie można swobodnie wymienić się doświadczeniami ze specjalistami z różnych dziedzin IT. 

## Misja

Misją przedsięwzięcia jest wsparcie rozwoju branży IT w naszym regionie. Wierzymy, że jednym z najlepszych sposobów na zwiększenie potencjału rozwojowego naszego miasta jest wzrost kompetencji pracowników i studentów związanych z branżą IT. Jesteśmy przekonani, że poprzez organizację dużej, rozpoznawalnej konferencji IT możemy ten cel osiągnąć jednocześnie promując nasz wizerunek jako **silnego ośrodka wdrażającego nowoczesne technologie**. 
## Otoczenie
Ilość konferencji IT odbywających się w Polsce w ostatnich latach jest naprawdę imponująca. Świadczy to o dużych potrzebach środowiska IT w zakresie poszerzania wiedzy i wymiany doświadczeń. Z przykrością jednak zauważamy, że aby **skorzystać z wiedzy i doświadczeń świetnych polskich i zagranicznych prelegentów** trzeba się udać do Krakowa, Warszawy, Wrocławia lub Trójmiasta.

Nasz region i miasto mimo swych możliwości nie są dobrze rozpoznawalne jako **ośrodek IT z dużym potencjałem**. Jest to jeden z powodów, dla których wielu naszych specjalistów wybiera oferty firm z Trójmiasta, Warszawy czy Krakowa. To także powód, dla którego wiele branżowych inwestycji omija tę okolicę. Jednocześnie wielu świetnych fachowców chętnie wróciłoby w rodzinne strony gdyby widziało tu możliwości rozwoju zawodowego.

Inicjatywy oddolne zrzeszające entuzjastów poszczególnych technologii, takich jak. język Java, aplikacje webowe czy technologie chmurowe, starają się w pewnym stopniu zapełniać lukę w obszarze wymiany doświadczeń i integracji środowiska. Wzbudzają przy tym zainteresowanie firm i grup z bardziej znanych ośrodków IT. Przykładem takiej inicjatywy są grupy **BydoszczJUG** i **Cloud and Datacenter User Group Bydgoszcz**, oraz organizowana przez nie konferencja **bITconf**. 

## Wsparcie 
Jeżeli chcecie wesprzeć naszą konferencję możecie to najprostszym sposobem jest [zakup wejściówki](https://bitconf2018.konfeo.com/pl/groups), jeżeli chcecie pójść dalej zapraszamy do zgłoszenia swojego wystąpienia, a jeżeli chcecie uczynić naszą konferencję wyjątkową to zapraszamy do wsparcia finansowego w ramach jednego z **pakietów sponsorskich**. 

Skontaktujcie się z nami pod adresem [kontakt@bitconf.pl](mailto:kontakt@bitconf.pl).